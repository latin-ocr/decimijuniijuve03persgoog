sunm v111. 43

SATIRA VIII. ’

STEMMATA quid faciunt, quid prodest, Pontice, longo
Sanguine censeri, pictosque ostendere vultus
Majorum, et stantes in curribus AEmilianOS,
Et Curios jam dimidios», humerosque minorem
Corvinum, et Galbam auriculis nasoque carentem? 9
Quis fructus generis tabula jactare capaci
Corvinum, posthac multa contingere virga
Fumosos equitum cum dictatore magistroS,
Si coram Lepidis male vivitur? Effigies quo
Tot bellatorum, si luditur alea pernox 10
Ante Numantinos? si dormire incipis ortu
Luciferi, quo signa duces et castra movebant?
Cur Allobrogicis et magna gaudeat ara
Natus in Herculeo Fabius lare, si cupiduS, si
VanuS, et Euganea quantumvis mollior agna ; 15
Si tenerum attritus Catinensi pumice lumbum
Squalentes traducit avos, emptorque veneni
Frangenda miseram funestat imagine gentem?
Tota licet veteres exornent undique cerae
Atria, nobilitas sola est atque unica virtuS. 20
Paulus, vel CossuS, vel DrusuS, moribus esto t
Hos ante effigies majorum pone tuorum:
Praecedant ipsas illi, te Consule, virgas.
Prima mihi debes animi bona. Sanctus haberi,
Justitiaeque tenax factis dictisque mereris 'l Q
Agnosco procerem. Salve, Gaetulice, seu tu
SilanuS, quocunque alio de sanguine! rarus
Civis et egregius patriae contingis ovanti.
Exclamare libet, populus quod clamat, Osiri
Invento. Quis enim generosum dixerit hunc, qui 30
Indignus genere, et praeclaro nomine tantum
Insignis? N anum cujusdam Atlanta vocamus ;
AEthiopem cycnum3 pravam extortamque puellam
Europen : canibus pigris, scabieque vetusta
Levibus, et siccae lambentibus· ora lucernae, 35
Nomen erit parduS, tigris, leo, si quid adhuc est,
Quod fremat in terris violentius, Ergo cavebiS‚
Et metueS, ne tu sis Creticus aut Camerinus,
His ego quem monui 'l tecum est mihi sermo, Rubelli
Blande. Tumes alto Drusorum stemmate, tanquam 40
Feoeris ipse aliquid, propter quod nobilis esses,

