54 , D. JUN11 JUVENALls

Fictilibus. Tunc illa time, quum pocula sumes
Gemmata, et lato Setinum ardebit in aur0.
Jamne igitur laudas, quod de sapientibus alter
Ridebat, quoties de limine moverat unum
Protuleratque pedem ; flebat contrarius auctori
Sed facilis cuivis rigidi censura cachinni:
Mirandum est, unde ille oculis suffecerit humor.
Perpetuo risu pulmonem agitare solebat
DemocrituS, quanquam non essent urbibus illis
Praetexta, et trabeae, fasces, lectica, tribunal.
Quid, si vidisset Praetorem curribus altis
Exstantem‚ et medio sublimem in pulvere Circi
In tunica Jovis, et pictae Sarrana ferentem

Ex humeris aulaea togae, magnaeque coronae
Tantum orbem, quanto cervix non sufficit ulla?
Quippe tenet sudans hanc publicuS, et, sibi Consul
Ne placeat, curru servus portatur eodem.

Da nunc et volucrem, sceptro quae surgit eburn0,
Illinc cornicineS, hinc praecedentia longi
Agminis officia, et niveos ad fraena Quirites,
Defessa in loculis quos sportula fecit amicos,
Tunc quoque materiam risus invenit ad omnes
Occursus hominum, cujus prudentia monstrat,
Summos posse Viros, et magna exempla daturos,
Vervecum in patria crassoque sub aere nasci.
Ridebat curas, nec non et gaudia vulgi,
Interdum et lacrymaS, quum Fortunae ipse minaci

Mandaret laqueum mediumque ostenderet unguem.

Ergo supervacua, aut perniciosa petuntur,
Propter quae fas est genua incerare deorum.
Quosdam praecipitat subjecta potentia magnae
Invidiae 3 mergit longa atque insignis honorum
Pagina3 descendunt statuae, restemque sequuntur.
Ipsas deinde rotas bigarum impacta securis
Caedit, et immeritis franguntur crura caballis,
J am stridunt ignes, jam follibus atque caminis
Ardet adoratum populo caput, et crepat ingens
Sejanus: deinde ex facie toto orbe secunda
ant urceoli, pelveS, sartago, patellae.
Pone domi laurOS, duc in Capitolia magnum
cretatumque bovem: Sejanus ducitur unco

spectandus: gaudent omneS. Quae labra? quis illi

Vultus erat'l nunquam, si quid mihi crediS, amavi

Hunc hominem. Sed quo cecidit sub crimine? quisnam

4⁰

