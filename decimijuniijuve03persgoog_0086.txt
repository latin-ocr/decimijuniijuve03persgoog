68 ·D. JUNn JUVENALIS

Tres habet hoeredes. Libet exspectare, quis aegram

Et claudentem oc'ulos gallinam impendat amico

Tam sterili. Verum haec nimia est impensa: coturnix 95

Nulla unquam pro patre cadet. Sentire calorem

Si coepit locuples Gallita, et Paccius, orbi,

Legitime fixis vestitur tota tabellis

Porticus z exsistunt, qui promittant hecatomben,

Quatenus hic non sunt nec venales elephanti, 100

Nec Latio, aut usquam nostro sub sidere talis

Bellua concipitur3 sed furva gente petita

Arboribus Rutulis et Turni pascitur agre,

Caesaris armentum, nulli servire paratum

Privato z siquidem Tyrio parere solebant 105

Hannibali, et nostris ducibus, regique Molosso,

Horum majoreS, ac dorso ferre cohortes,

Partem aliquam belli, et euntem in proelia turrim.

Nulla igitur mora per Novium, mora nulla per Histrum

Pacuvium, quin illud ebur ducatur ad araS, 110

Et cadat ante lares Gallitae, victima sola

Tantis digna deis, et captatoribus horum.

Alter enim, si concedas mactare, vovebit .

De grege servorum magna aut pulcherrima quoeque

Corpora; vel pueris et frontibus ancillarum 115

Imponet vittas 3 et, si qua est nubilis illi

Iphigenia domi, dabit hanc altaribus; etsi

Non sperat tragicae furtiva piacula cervae.

Laudo meum civem, nec comparo testamento

Mille rates: nam, si Libitinam evaserit aeger, 12⁰

Delebit tabulas, inclusus carcere nassae,

Post meritum sane mirandum, atque omnia soli

Forsan Pacuvio breviter dabit. Ille superbus

Incedet victis rivalibus. Ergo vides, quam

Grande operae pretium faciat jugulata Mycenis. lffi
Vivat PacuviuS, quaeso, vel Nestora totum:

Possideat, quantum rapuit Nero: montibus aurum

Exaequet3 nec amet quenquam, nec ametur ab ullo!

