76 D. JUNu JquNAms

Et meliore luto finxit praeoordia Titan: 35
Sed reliquos fugienda patrum vestigia ducunt,

Et monstrata diu veteris trahit orbita culpae.

Abstineas igitur damnandis : hujus enim vel

Una potens ratio est, ne crimina nostra sequantur

Ex nobis geniti; quoniam dociles imitandis 40
Turpibus ac pravis omnes sumus; et Catilinam

Quocunque in populo videaS, quocunque sub axe:

Sed nec Brutus erit, Bruti nec avunculus usquam.

Nil dictu foedum visuque haec limina tangat,

Intra quae puer est. · Procul hinc, procul inde puellae 45
Lenonum, et cantus pernoctantis parasiti.

Maxima debetur puero reverentia. Si quid

Turpe paras, ne tu pueri contempseris annos t

· Sed peccaturo obstet tibi filius infanS.

Nam si quid dignum Censoris fecerit ira 50
Quandoque, et similem tibi se non corpore tantum
Nec vultu dederit, morum quoque filius, et qui·
Omnia deterius tua per vestigia peccet,
corripies nimirum et castigabis acerbo
Clamore, ac post haec tabulas mutare parabis. 55
Unde tibi frontem libertatemque parentiS,
Quum facias pejora senex, vacuumque cerebro
J am pridem caput hoc ventosa cucurbita quaerat‘l
Hospite venturo, cessabit nemo tuorum.
Verre pavimentum, nitidas ostende columnas, 60
Arida curn tota descendat aranea tela;
Hic leve argentum, vasa aspera tergeat alter3
Vox domini furit instantis, virgamque tenentis.
Ergo miser trepidas, ne stercore foeda canino
Atria displiceant oculis venientis amici, 65
Ne perfusa luto sit porticus; et tamen uno ·
Semodio scobis haec emendat servulus unus.
Illud non agitas, ut sanctam filius omni
Adspiciat sine labe domum, vitioque carentem?
Gratum est, quod patriae civem populoque dedisti, 70
Si faciS, ut patriae sit idoneus, utilis agriS,
Utilis et benorum et pacis rebus agendis
Plurimum enim intererit, quibus artibus, et quibus hunc tu
Moribus instituas. Serpente ciconia pullos
N utrit, et inventa per devia rura lacerta: 75
Illi eadem sumptis quaerunt animalia pinnis.
Vultur, jumento etcanibus crucibusque relictis,
Ad soetus properat, partemque cadaveris affert.

