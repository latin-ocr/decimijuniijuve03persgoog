60 D. sumi jUVENAJAS

Corporis egregii miseros trepidosque parentes
Semper habet. Rara est adeo concordia formae
Atque pudicitiae. Sanctos licet horrida mores
Tradiderit domuS, ac veteres imitata Sabinos,
Praeterea castum ingenium vultumque modesto
Sanguine ferventem tribuat natura benigna
Larga manu ; (quid enim puero conferre potest plus
Custode et cura natura potentior omni Ἰ)
Non licet esse viris ε nam prodiga corruptoris
Improbitas ipsos audet tentare parentes—
Sed casto quid forma nocet? quid profuit immo
Hippolyto grave propositum 'f quid Bellerophonti?
Erubuit nempe haec, ceu fastidita, repulsa.
N ec Stheneboea minuS, quam Cressa, excanduit, et se
Concussere ambae. Mulier saevissima tunc est,
Quum stimulos odio pudor admovet. Elige quidnam
Suadendum esse putes, cui nubere Caesaris uxor
Destinat? Optimus hic et formosissimus idem
Gentis patriciae rapitur miser exstinguendus
Messalinae oculis: dudum sedet illa parato
Flamme010, Tyriusque palam genialis in hortis
Sternitur, et ritu decies centena dabuntur
Antiquo ς veniet cum signatoribus auspex,
Haec tu secreta et paucis commissa putabas?
Non, nisi legitime, vult nubere. Quid placeat, dic :
Ni parere veliS, pereundum erit ante lucernas ε
Si scelus admittaS‚ dabitur mora parvula, dum res
Nota Urbi et populo contingat Principis aures.
Dedecus ille domus sciet ultimus: interea tu
Obsequere imperio, sit tanti vita dierum
Paucorum. Quidquid melius leviusque putariS,
Praebenda est gladio pulchra haec et candida cervix.
Nil ergo optabunt homines? Si consilium viS,
Permittes ipsis expendere numinibuS‚ quid
Conveniat nobis, rebusque sit utile nostris,
Nam pro jucundis aptissima quaeque dabunt di
Carior est illis hom0, quam sibi. Nos animorum
Impulsu, et caeca magnaque cupidine ducti
Conjugium petimuS, partumque uxoris : at illis
Netum, qui pueri, qualisque futura sit uxor.
Ut tamen et poscas aliquid, voveasque sacellis
Exta, et candiduli divina tomacula porci 3
Orandum est, ut sit mens sana in corpore sano.
Fortem posce animum, mortis terrore carentem,

310

315

