ρο D. mnu JUVENALls

Virginis occurrit, vel terra clauditur infans,

Et minor igne rogi. Quis enim bonus et face dignus 140
Arcana, qualem Cereris vult esse sacerdos,

Ulla aliena sibi credat mala‘l Separat hoc nos

A grege mutorum, atque ideo venerabile soli

Sortiti ingenium, divinorumque capaceS,

Atque exercendis capiendisque artibus apti, 145
Sensum a coelesti demissum traximus arce,

Cujus egent prona et terram spectantia. Mundi

Principio indulsit communis conditor illis

Tantum animaS, nobis animum quoque, mutuus ut nos
Affectus petere auxilium et praestare juberet, 150
Dispersos trahere in populum, migrare vetusto

De nemore, et proavis habitatas linquere silvas

AEdificare domos, Laribus conjungere nostris

Tectum aliud, tutos vicino limine somnos

Ut collata daret fiducia; protegere armis 155
Lapsum aut ingenti nutantem vulnere civem,

Communi dare signa tuba, defendier isdem

Turribus, atque una portarum clave teneri.

Sed jam serpentum major concordia. Parcit

Cognatis maculis similis fera. Quando leoni 160
Fortior eripuit vitam leo? quo nemore unquam

Exspiravit aper majoris dentibus apri'l

Indica tigris agit rabida-cum tigride pacem

Perpetuam: saevis inter se convenit ursis».

Ast homini serrum letale incude nefanda 165
Produxisse parum est3 quum rastra et sarcula tantum

Assueti coquere, et marris ac vomere lassi

Nescierint primi gladios extundere fabri.

Adspicimus popuIOS, quorum non sufficit irae

Occidisse aliquem ; sed pectora, brachia, vultum 170
Crediderint genus esse cibi. Quid diceret ergo,

Vel quo non fugeret, si nunc haec monstra videret
Pythagoras, cunctis animalibus abstinuit qui

Tanquam homine, et ventri indulsit non omne legumen?

SATIRA XVI.

Qurs numerare queat felicis praemia, Galle,
Militiae‘t Nam si subeuntur prospera castra,
Me pavidum excipiat tironem porta secundo

