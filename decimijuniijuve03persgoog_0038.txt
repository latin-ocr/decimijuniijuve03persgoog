30 D. JUN11 JUVENALIS

Nunc patimur longae pacis mala. Saevior armis 245
Luxuria incubuit, victumque ulciscitur orbem.
Nullum crimen abest; facinusque libidinis, ex quo
Paupertas Romana perit. Hinc fluxit ad istos
Et Sybaris colleS, hinc et Rhodos, et Miletos,
Atque coronatum et petulans madidumque Tarentum. 250
Prima peregrinos obscoena Pecu‘nia mores
Intulit, et turpi fregerunt saecula luxu
Divitiae molles, Quid enim Venus ebria curat 'l—
Ut spectet ludos, conducit Ogulnia vestem,
Conducit comites, sellam, cervical, amicaS‚ 255
Nutricem, et flavam, cui det mandata, puellam.
Haec tamen argenti superest quodcunque paterni
Levibus athletiS, ac vasa novissima donat.
Multis res angusta domi: sed nulla pudorem
Paupertatis habet, nec se metitur ad illum, ⁴ 260
Quem dedit haec posuitque, modum. Tamen utile quid sit
Prospiciunt aliquando viri ; frigusque famemque
For-mica tandem quidam expavere magistra.
Prodiga non sentit pereuntem foemina censum,
Ac, velut exhausta recidivus pullulet arca 265
Nummus et e pleno semper tollatur acerv0,
Non unquam reputat, quanti sibi gaudia constent.—
Si gaudet cantu; nullius fibula durat
Vocem vendentis praetoribus ε organa semper
In manibus: densi radiant testudine tota 270
Sardonyches ε crispo numerantur pectine chordae,
Quo tener Hedymeles operas dedit : hunc tenet, hoc se
Solatur, gratoque indulget basia plectro.
Quaedam de numero Lamiarum ac nominis alti
Cum farre et vino J anum Vestamque rogabat, 275
An Capitolinam deberet Pollio quercum
Sperare, et fidibus promittere. Quid faceret plus
AEgrotante viro'l medicis quid tristibus erga
Filiolum 'l Stetit ante aram, nec turpe putavit
Pro cithara velare caput ; dictataque verba 280
Pertulit, ut mos est, et aperta palluit agna.

ἱ Dic mihi nunc, quaeSO, dic, antiquissime divum,
„ Respondes his, J ane pater'l Magna otia coeli ε

Non est, ut video, non est, quod agatur apud vos.
Haec de comoedis te consulit: illa tragoedum 285
Commendare volet: varicosus fiet haruspex.

Sed‘cantet potins, quam totam pervolet urbem
Audax, et coetus possit quam ferre virorum,

