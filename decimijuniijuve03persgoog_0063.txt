SATIRA VIII.

Gaurana, et Cosmi toto mergatur aeno.
Exspectata diu tandem provincia quum te
Rectorem accipiet, pone irae fraena modumque,
Pone et av aritiae· , miserere inopum sociorum.
Ossa vides regum vacuis exsucta medullis.
Respice, quid„ moneant legeS, quid curia mandet,
Praemia quanta bonos maneant, quam fulmine justo
Et Capito et Numitor ruerint, damnante senatu,
Piratae Cilicum. Sed quid damnatio confert,
Quum Pansa eripiat, quidquid tibi Natta reliquit?
Praeconem, Chaerippe, tuis circumspice panniS,

Jamque tace. Furor est post omnia perdere naulum.

Non idem gemitus olim, neque vulnus erat par

ν Damnorum, sociis florentibus et modo victis,

Plena domus tunc omniS, et ingens stabat acervus
Nummorum, Spartana chlamyS, conchylia Coa,

Et cum Parrhasii tabulis signisque Myronis
Phidiacum vivebat ebur, nec non Polycleti

Multus ubique labor: rarae sineMentore mensae.
Inde Dolabella est atque hinc AntoniuS, inde
Sacrilegus Verres : referebant navibus altis
Occulta spolia, et plures de pace triumphos,

Nunc sociis juga pauca boum, grex parvus equarum,
Et pater armenti capto eripiatur agello;

Ipsi deinde LareS, si quod spectabile signum,

Si quis in aedicula deus unicus· Haec etenim sunt
Pro summis: nam sunt haec maxima. Despicias tu·
Forsitan imbelles Rhodios, unctamque Corinthon: ‡
Despicias merito. Quid resinata juventuS,
Cruraque totius facient tibi levia gentis?

Horrida vitanda est Hispania, Gallicus axin,
Illyricumque latus : parce et messoribus illis,

Qui saturant urbem, Circo scenaeque vacantem.
Quanta autem inde ’feres tam dirae praemia culpae,
Quum tenues nuper Marius discinxerit Afros?
Curandum ιιι primiS, ne niagna injuria fiat

Fortibus et miseris, Tollas licet omne, quod usquam est

Auri atque argenti3 scutum gladiumque relinqueS,
Et jacula et galeam: spoliatis arma supersunt.
Quod modo proposui, non est sententia: verum
Credite, me vobis folium recitare Sibyllae.

Si tibi sancta cohors comitum, si nemo tribunal
Vendit AcersecomeS, si nullum in conjuge crimen,
Nec per conventus et cuncta per oppida curvis

45

90

95

100

105

110

115

120

125

