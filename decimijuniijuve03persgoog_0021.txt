sATfflA tv„

Dicere si tentes aliquid, tacitusve recedaS,
Tantundem est3 feriunt pariter ε vadimonia deinde
Irati faciunt. Libertas pauperis haec est:

Pulsatus rogat, et pugnis concisus adorat,

Ut liceat paucis cum dentibus inde reverti.

Ν ec tamen haec tantum metuas : nam, qui spoliet te,
Non deerit, clausis domibuS, postquam omnis ubique
F'xa catenatae siluit compago tabernae.

Interdum et ferro subitus grassator agit rem,
Armato quoties tutae custode tenentur

Et Pomtina palus et Gallinaria pinus,

Sic inde huc omneS‚ tanquam ad vivaria, currunt.
Qua fornace graveS, qua non incude catenae'l
Maximus in vinclis ferri moduS, ut timeas, ne
Vomer deficiat, ne marrae et sarcula desint.
Felices proavorum ataVOS, felicia dicas

Saecula, quae quondam sub regibus atque tribunis
Viderunt uno contentam carcere Romam.

His alias poteram et plures subnectere causas t
Sed jumenta vocant, et sol inclinat ε eundum est ;-
Nam mihi commota jamdudum mulio virga
Annuit. Ergo vale nostri memor, et, quoties te
Roma tuo refici properantem reddet Aquin0,

Me quoque ad Helvinam Cererem vestramque Dianam
Convelle a Cumis, Satirarum eg0‚- ni pudet illas,
Adjutor gelidos veniam caligatus in agros,

SATIRA IV.

Ecce iterum Crispinus! et est mihi saepe vocandus
Ad partes, monstrum nulla virtute redemptum
A vitiis, aeger, solaque libidine fortiS.-- ·
Quid refert igitur, quantis, jumenta fatiget
Porticibus'! quanta nemorum vectetur in umbra?
Jugera quot vicina for0, quas emerit aedes'?
Nemo malus selix3 minime corruptor, et idem
IncestuS, cum quo nuper vittata jacebat,
Sanguine adhuc vivo terram subitura, sacerdos
Sed nunc de factis levioribus ι et tamen alter
Si fecisset idem, caderet sub judice morum.
Nam quod turpe bonis, Titio Seioque, decebat
Crispinum. Quid agas, quum dira et foedior omni
Crimine persona est'l Mullum sex millibus emit,

15

280

285

290

295

300

10

