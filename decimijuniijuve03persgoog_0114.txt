96 Α. PERSII FLACCI

Intendit: jam crescit ager, jam crescit ovile.
Jam dabitur, jam jam: donec deceptus et exspes ⁴
Nequidquam fundo suspirat nummus in imo.

Si tibi crateras argenti incusaque pingui
Auro dona feram, sudeS‚ et pectore laevo
Excutiat guttas laetari praetrepidum cor.
Hinc illud subiit, auro sacras quod ovato
Perducis facies: nam, fratres inter aenOS,
Somnia pituita qui purgatissima mittunt,
Praecipui sunto, sitque illis aurea barba.

Aurum vasa Numae Saturniaque impulit aera,
Vestalesque urnas et Tuscum fictile mutat.
O curvae in terras animae, et coelestium inanes !
Quid juvat hoc, templis nostros immittere moreS,
Et bona dis ex hac scelerata ducere pulpa?
Haec sibi corrupto casiam dissolvit olivo:
Et Calabrum coxit vitiato murice vellus.
Haec baccam conchae rasisse, et stringere venas
Ferventis massae crudo de pulvere jussit.
Peccat et haec, peccat: vitio tamen utitur ε at vos
Dicite, pontificeS, in sacro quid facit aurum?
Nempe hoc quod Veneri donatae a virgine puppae.
Quin damus id SuperiS, de magna quod dare lance
Non possit magni Messalae lippa propag0,
Compositum jus fasque animo, sanctosque recessus
Mentis, et incoctum generoso pectus honesto.
Hoec cedo ut admoveam templiS, et farre litabo.

SATIRA 111.

Naum hoc assidue? jam clarum mane fenestras
Intrat, et angustas extendit lumine rimas,
Stertimus, indomitum quod despumare Falernum
Sufficiat, quintii dum linea tangitur umbra.

En quid agis? siccas insana Canicula messes

Jam dudum coquit, et patula pecus omne sub ulmo est:

Unus ait comitum. ‘ Verumne'! itane 'i ocius adsit
Huc aliquis! nemon' 'l’ Turgescit vitrea bilis,
Finditur z Arcadiae pecuaria rudere credas.

Jam liber, et bicolor positis membrana capillis,
lnque manus chartae nodosaque venit arundo.
Tunc queritur, crassus calamo quod pendeat humor ς

70

75

10

