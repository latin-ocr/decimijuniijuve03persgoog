sA‘mRA xv, “

Illic caeruleos, hie piscem fluminis, illic

Oppida tota canem venerantur, nemo Dianam.
Porrum et caepe nefas violare, et frangere morsu.
Ο sanctas gentem, quibus haec nascuntur in hortis
Numina! Lanatis animalibus abstinet omnis
Mensa. Nefas illic foetum jugulare capellae:
Carnibus humanis vesci licet. Attonito quum
Tale super coenam facinus narraret Ulixes
Alcinoo, bilem aut risum fortasse quibusdam
Moverat, ut mendax aretaloguS. In mare nemo
Hunc abicit, saeva dignum veraque Charybdi,
Fingentem immanes Laestrygonas atque Cyclopas?
Nam citius Scyllam, vel concurrentia saxa
CyaneaS, plenos et tempestatibus utres
Crediderim, aut tenui percussum verbere Circes,
Et cum remigibus grunnisse Elpenora porcia

Tam vacui capitis populum Phaeaca putavit?

Sic aliquis merito nondum ebriuS, et minimum qui
De Corcyraea temetum duxerat urna:

Solus enirn hoc Ithacus nullo sub teste canebam·
Nos miranda quidem, sed nuper Consule J unio
Gesta super calidae referemus moenia Copti· ,

Nos vulgi scelus, et cunctis graviora cothurnis.
Nam scelus a Pyrrha, quanquam omnia syrmata volvaS,
Nullus apud tragicos populus facit. Accipe, nostro
Dira quod exemplum feritas produxerit aevo.

Inter finitimos vetus atque antiqua simultaS,
[inmortale odium, et nunquam sanabile vulnus
Ardet adhuc Coptos et Tentyra. Summus utrinque
Inde furor vulgo, quod numina vicinorum
Odit uterque locuS, quum solos credat habendos
Esse deos, quos ipse colit. Sed tempore festo
Alterius populi rapienda occasio cunctis
Visa inimicorum prirnoribus ac ducibuS, ne
Laetum hilaremque diem, ne magnae gaudia coenae
Sentirent, positis ad templa et compita mensis,
Pervigiliqhe toro, quem nocte ac luce jacentem
Septimus interdum sol invenit. Horrida sant}
AEgyptus: sed luxuria, quantum ipse notavi,
Barbara famoso non cedit turba Canopo.

Adde, quod et facilis victoria de madidis, et
Blaesis, atque mero titubantibus, Inde virorum
Saltatus nigro tibicine, qualiacunque

Unguenta, et flores, multaeque m fronte coronm· .

10

15

40

45

