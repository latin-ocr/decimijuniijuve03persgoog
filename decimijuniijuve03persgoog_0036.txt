28 D. JUN11 JUVENALIS

Labente officio, crudis donanda3 nec illud,

Quod prima pro nocte datur, quum lance beata
DacicuS, et scripto radiat Germanicus auro.

Si tibi simplicitas uxoria, deditus uni

Est animus; submitte caput cervice parata

Ferre jugum: nullam invenies, quae parcat amanti.
Ardeat ipsa licet, tormentis gaudet amantis

Et spoliiS. Igitur longe minus utilis illi

Uxor, quisquis erit bonus optandusque maritus.

Nil unquam invita donabis conjuge ε vendes

Hac obstante nihil: nihil, haec si nolet, emetur.
Haec dabit affectus ε ille excludetur amicus

,J am senior, cujus barbam tua janua vidit.

Testandi quum sit lenonibus atque lanistis
Libertas, et juris idem contingat arenae 3

Non unus tibi rivalis dictabitur haeres.

Pone crucem servo. Meruit quo crimine servus
Supplicium? quis testis adest‘l quis detulit? Audi,
Nulla unquam de morte hominis cunctatio longa est.
Ο demens,-ita servus homo est? nil fecerit, esto:
Hoc volo, sic jubeo, sit pro ratione voluntas

Imperat ergo viro; sed mox haec regna relinquit,
Permutatque domoS, et flammea conterit : inde
Advolat, et spreti repetit vestigia lecti.

Ornatas paulo ante foreS, pendentia linquit

Vela domus, et adhuc virides in limine ramos

Sic crescit numerus ; sic fiunt octo mariti

Quinque per autumnos : titulo res digna sepulcri.
Desperanda tibi salva concordia socru.

Illa docet spoliis nudi gaudere mariti;

Illa docet, missis a corruptore tabellis,

Nil rude nec simplex rescribere: decipit illa

CustodeS, aut aere domat ε tunc corpore sano

Advocat Archigenen, onerosaque pallia jactat.

Abditus interea latet et secretus adulter.—

Scilicet exspectas, ut tradat mater honestos

Atque alios morea, quam quos habet‘l utile porro

Filiolam turpi vetulae producere turpem.

Nulla fere causa est, in qua non foemina litem
Moverit. Accusat Manilia, si rea non est.
Componunt ipsae per se, formantque libellos,
Principium atque locos Celso dictare paratae.

Endromidas Tyrias, et foemineum ceroma
Quis nescit? vel quis non vidit vulnera palii

160'

165

170

175

180

185

190

195

