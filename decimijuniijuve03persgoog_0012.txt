0 n. JUN11 JUVENALIS

Ν unquid nos agimus causas? civilia jura
Novimus'l aut ullo strepitu fora vestra movemus?
Luctantur paucae ; comedunt coliphia paucae.
Vos lanam trahitis, calathisque peracta refertis
Vellera: vos tenui praegnantem stamine susum
Penelope meliuS, levius torquetis Arachne,
Horrida quale facit residens in codice pellex.
Notum est, cur solo tabulas impleverit Hister
Libert03 dederit vivus cur multa puellae.
Dives erit, magno quae dormit tertia lecto.
Tu nube, atque tace: donant arcana cylindros⁸
De nobis post haec tristis sententia fertur:
Dat veniam corviS, vexat censura columbas.
Fugerunt trepidi vera ac manifesta canentem
Stoicidae. Quid enim salsi Lauronia'l Sed quid
Non sacient alii, quum tu multicia sumaS,
Cretice, et hanc vestem populo mirante perores
In ProquaS, et Pollitas'l Est moecha Labulla:
Damnetur, si viS, etiam Carfinia: talem
Non sumet damnata togam. Sed Julius ardet,
AEstuo. Nudus agas! Minus est insania turpis,
En habitum, quo te leges ac jura ferentem
Vulneribus crudis populus modo victor, et illud
Montanum positis audiret vulgus aratris,
Quid non proclameS, in corpore judicis ista
Si videas? Quaero, an deceant multicia testem?
Acer, et indomituS‚ libertatisque magister,
Cretice, perluceS. Dedit hanc contagio labem,
Et dabit in plures; sicut grex totus in agris
Unius scabie cadit et porrigine porci,
Uvaque conspecta livorem ducit ab uva.
Foedius hoc aliquid quandoque audebis amictu.
Nemo repente fuit turpissimus. Accipient te
Paulatim, qui longa domi redimicula sumunt
FrontibuS, et toto posuere monilia collo,
Atque Bonam tenerae placant abdomine porcae,
Et magno cratere, Deam. Sed more sinistro
Exagitata procul non intrat foemina limen.
Solis ara Deae maribus patet. ‘ Ite profanae!
Clamatur ε nullo gemit hic tibicina cornu.
Talia secreta coluerunt Orgia taeda
Cecropiam soliti Baptae lassare CotyttO.
Ille supercilium madida fuligine tactum
Obliqua producit acu, pingitque trementes

40

50

00

70

